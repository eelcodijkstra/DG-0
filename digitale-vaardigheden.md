# Digitale vaardigheden

Digitale vaardigheden betreffen het gebruik van de actuele technologie en toepassingen. Denk hierbij aan het gebruik van een computer als gebruiker: het operating system, tekstverwerking, spreadsheets, toepassingen voor communicatie en samenwerking, het internet, het web, zoekmachines, enz.

Je kunt deze vaardigheden leren als een "knoppencursus" - met als risico dat de kennis irrelevant is bij een volgende versie, als de "knoppen" veranderd zijn. Handiger is het om de vaardigheden te leren in de context van meer fundamentele concepten: deze zijn minder tijdgebonden, en gelden voor verschillende toepassingen.





